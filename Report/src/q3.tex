\chapter{ΕΡΩΤΗΜΑ 3}

    Τα γενικευμένα δέντρα επιθεμάτων (generalized suffix trees) επιτρέπουν την αποθήκευση και την αναζήτηση πολλαπλών συμβολοσειρών, εν αντιθέσει με τα δέντρα επιθεμάτων (suffix trees).
    Πρόκειται για μια \textbf{στατική δομή δεδομένων}, μιας και κατασκευάζεται για κάποιες συγκεκριμένες συμβολοσειρές που ορίζονται εξ' αρχής.
    Ως αποτέλεσμα, η δομή δεν έχει σχεδιαστεί για να δέχεται εύκολα τροποποιήσεις, όπως είναι η εισαγωγή νέων συμβολοσειρών ή η διαγραφή υπάρχοντων. Συγκεκριμένα:

\section{ΠΡΟΒΛΗΜΑΤΑ ΣΤΑΤΙΚΩΝ ΔΕΝΤΡΩΝ}
        Για να μπορέσει να εισαχθεί μια νέα συμβολοσειρά στο γενικευμένο δέντρο επιθεμάτων, είναι απαραίτητη η ανακατασκευή ολόκληρου του δέντρου μιας και άλλαξε η είσοδος.

        Έτσι όλα τα υπάρχοντα μονοπάτια --που αναπαριστούν τα υπάρχοντα επιθέματα-- χρειάζεται να ανανεωθούν για να συμβαδίζουν με τις αλλαγές της εισόδου.
        Παρόμοια ανανέωση απαιτείται και με διαγραφή κάποιας συμβολοσειράς, αφού τροποποιείται και πάλι η είσοδος του δέντρου.

        Η αναδιάρθρωση των μονοπατιών από την αρχή μετά από κάθε εισαγωγή και διαγραφή δεν είναι αποδοτική καθώς κάθε φορά είναι απαραίτητο να επαναυπολογιστεί ολόκληρο το δέντρο.

    \section{ΔΥΝΑΜΙΚΟΙ ΑΛΓΟΡΙΘΜΟΙ}
        Είναι σαφές ότι είναι απαραίτητος ένας δυναμικός τρόπος διαχείρισης της δομής, ώστε να μη χρειάζεται η ανακατασκευή όλων των μονοπατιών κάθε φορά που αλλάζει η είσοδος του δέντρου, αλλά παρά μόνο των μονοπατιών που επηρεάζονται.

        \subsection{Δυναμικό δέντρο επιθεμάτων του McCreight}
            Ο McCreight προτείνει έναν νέο αλγόριθμο \cite{McCreight_1976}, ο οποίος κατασκευάζει το δέντρο επιθεμάτων σταδιακά (Algorithm M), προσθέτοντας ένα επίθεμα τη φορά.
            Κατ' αυτόν τον τρόπο, δεν είναι απαραίτητη η πρότερη γνώση όλων των συμβολοσειρών, συντελώντας σε μια κάπως δυναμική μορφή δέντρου, από την άποψη ότι δε χρειάζεται η πρωτύτερη γνώση ολόκληρης της εισόδου για να ξεκινήσει η εισαγωγή των επιθεμάτων.

            Προφανώς, η πρόταση του McCreight δεν αποτελεί μια καθαρόαιμη δυναμική δομή δεδομένων.

        \subsection{Δυναμικό δέντρο επιθεμάτων των Choi - Lam}
            Οι Choi - Lam προτείνουν μια νέα δυναμική υλοποίηση για το δέντρο επιθεμάτων. \cite{Choi_Lam_1997}
            Κατά την εισαγωγή μιας νέας συμβολοσειράς, το δέντρο ψάχνει το μεγαλύτερο επίθεμα με παρόμοιο τρόπο όπως περιγράφει ο McCreight, και μετά προσθέτει τα νέα επιθέματα κάνοντας τις απαραίτητες μεταβολές στις ακμές και στους κόμβους.
            Στην εισαγωγή χρησιμοποιείται μια ιδέα που παρουσίασε και ο McCreight, τα suffix links.

            Αντίστοιχα κατά τη διαγραφή μιας συμβολοσειράς \(s\), αναγνωρίζονται και διαγράφονται οι ακμές / επιθέματα που σχετίζονται με το \(s\) και ο αλγόριθμος ανανεώνει τις ετικέτες των φύλλων τους.
            Το αποτέλεσμα είναι σε κάθε περίπτωση να επανακατασκευάζεται το δέντρο ακέραια, επιτρέποντας τη δυναμική προσθήκη και διαγραφή συμβολοσειρών σε \(O(nlogA)\) χρόνο.

        \subsection{Online αλγόριθμος του Ukkonen}
            O Ukkonen προτείνει έναν online αλγόριθμο κατασκευής δέντρων επιθεμάτων σε γραμμικό χρόνο. \cite{Ukkonen_1995}
            Ο αλγόριθμος διαχειρίζεται την εισαγωγή και διαγραφή των συμβολοσειρών με έναν τρόπο που επιτρέπει την ανανέωση του δέντρου χωρίς να χρειάζεται η ανακατασκευή όλων των μονοπατιών.

            Για κάθε νέο χαρακτήρα που εισάγεται, ο αλγόριθμος ανανεώνει το δέντρο επιθεμάτων επεκτείνοντας τα υπάρχοντα επιθέματα με τον νέο χαρακτήρα.
            Όταν διαγράφεται μια συμβολοσειρά, ο αλγόριθμος διασχίζει το δέντρο για να εντοπίσει και να διαγράψει τους κόμβους που αντιστοιχούν στα επιθέματα του διαγραμμένου χαρακτήρα.
            Αυτά επιτυγχάνονται σε γραμμικό χρόνο.

        \subsection{LCP αλγόριθμος των Cole - Hariharan}
            Τέλος οι Cole - Hariharan προτείνουν έναν LCP (Longest Common Prefix) αλγόριθμο για το δέντρο επιθεμάτων, με \(O(\log n)\) χειρότερο χρόνο για εισαγωγές και διεγραφές. \cite{Cole_Hariharan_2005}
